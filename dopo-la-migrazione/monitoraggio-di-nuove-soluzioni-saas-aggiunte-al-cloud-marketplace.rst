7.2 Monitoraggio di nuove soluzioni SaaS aggiunte al Cloud Marketplace
==========================================================================

Come illustrato più volte in questo documento, `il principio “Cloud
First” <https://buildmedia.readthedocs.org/media/pdf/cloud-italia-docs/latest/cloud-italia-docs.pdf>`__,
nel contesto del `programma di abilitazione al Cloud delle
PA <https://cloud.italia.it/projects/cloud-docs/it/latest/cloud-enablement.html>`__,
prevede che le pubbliche amministrazioni che si apprestano a migrare i
propri applicativi in cloud valutino in prima istanza la presenza di
servizi SaaS nel catalogo dei servizi cloud qualificati da AGID (Cloud
Marketplace).

Lo sviluppo del mercato dei prodotti software verso la modalità SaaS,
infatti, offre un costante aumento di soluzioni in cloud che possono
rimpiazzare software precedentemente disponibile solo on-premise con la
corrispondente versione cloud-native realizzata dal medesimo produttore
o con soluzioni equivalenti o migliorative proposte da nuovi soggetti.
Adottando, ove possibile, la strategia di Sostituzione o Re-purchase,
presentata in dettaglio nel capitolo 4.1.3, le pubbliche amministrazioni
possono godere dei benefici del cloud da subito con ridotti costi
iniziali.

All'interno del `Cloud
Marketplace <https://cloud.italia.it/marketplace/supplier/market/index_SaaS.html>`__
è possibile ricercare i servizi SaaS qualificati e visualizzarne la
scheda tecnica che mette in evidenza le caratteristiche tecniche, il
modello di costo e i livelli di servizio dichiarati dal fornitore in
sede di qualificazione.

Poiché il mercato è in continua evoluzione ed il Cloud Marketplace è
continuamente in aggiornamento, si raccomanda di monitorare attivamente
e con cadenza regolare questo catalogo per assicurarsi che le nuove
soluzioni aggiunte vengano considerate per la migrazione dei servizi
ancora non prioritizzati (vedi capitolo 3.2 per il processo di
prioritizzazione).
