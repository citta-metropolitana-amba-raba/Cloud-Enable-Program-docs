7.3 Segnalazione di violazioni di SLA da parte dei fornitori qualificati
============================================================================

Gli SLA (service level agreement, ovvero accordi sul livello di un
servizio) sono un elemento importante di qualsiasi contratto con i
fornitori di servizi in quanto descrivono il livello di qualità e
supporto minimo atteso, definiscono le metriche con cui misurarlo e le
azioni da intraprendere nel caso i livelli non vengano rispettati. Come
illustrato nel capitolo 4.2, in particolare nel caso di fornitura di
servizi cloud, ci sono diversi aspetti da considerare e specifici
requisiti assicurati dai fornitori qualificati da AGID.

Una volta selezionato il fornitore qualificato (cloud service provider o
CSP) con i rispettivi SLA ed eseguita la migrazione, è importante che
l’amministrazione si assicuri che il livelli di servizio siano
soddisfatti e che, in caso di violazioni, queste siano opportunamente
segnalate ad AGID. Per maggiori dettagli sulle condizioni di revoca
della qualificazione ai CSP si faccia riferimento alla `Circolare n.2
del 9 Aprile
2018 <https://trasparenza.agid.gov.it/moduli/downloadFile.php?file=oggetto_allegati/181151234430O__OCircolare+2-2018_Criteri+per+la+qualificazione+dei+Cloud+Service+Provider+per+la+PA.pdf>`__
per i servizi IaaS e PaaS e alla `Circolare n.3 del 9 Aprile
2018 <https://trasparenza.agid.gov.it/moduli/downloadFile.php?file=oggetto_allegati/181151237210O__OCircolare+3-2018_Criteri+per+la+qualificazione+di+servizi+SaaS+per+il+Cloud+della+PA+%28002%29.pdf>`__
per i servizi SaaS. È quindi importante che le amministrazioni pubbliche
facciano il monitoraggio di quanto acquisito per vedere che corrisponda
a quanto dichiarato e acquisito.
