7.3 Segnalazione di violazioni di SLA da parte dei fornitori qualificati
========================================================================

Gli SLA (service level agreement, ovvero accordi sul livello di un
servizio) sono un elemento importante di qualsiasi contratto con i
fornitori di servizi in quanto descrivono il livello di qualità e
supporto minimo atteso, definiscono le metriche con cui misurarlo e le
azioni da intraprendere nel caso i livelli non vengano rispettati. Come
illustrato nel capitolo 4.2, in particolare nel caso di fornitura di
servizi cloud, ci sono diversi aspetti da considerare e specifici
requisiti assicurati dai fornitori qualificati da ACN.

Una volta selezionato il fornitore qualificato (cloud service provider o
CSP) con i rispettivi SLA ed eseguita la migrazione, è importante che
l’amministrazione si assicuri che il livelli di servizio siano
soddisfatti e che, in caso di violazioni, queste siano opportunamente
segnalate ad ACN. Per maggiori dettagli sulle condizioni di revoca della
qualificazione ai CSP si faccia riferimento al `Regolamento Cloud,
adottato da ACN con Decreto Direttoriale n. 21007/24 del 27 giugno 2024
e applicabile dal 1 agosto 2024
<https://www.acn.gov.it/portale/documents/d/guest/regolamentocloud>`__.
È quindi importante che le amministrazioni pubbliche facciano il
monitoraggio di quanto acquisito per vedere che corrisponda a quanto
dichiarato e acquisito.
